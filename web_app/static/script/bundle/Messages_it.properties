i_title= Il quaderno di Paolo Bufalini
main_title=Paolo Bufalini: Quaderno di Appunti, 1981–1991
main_subtitle=L\&#39edizione digitale
nav_intro= introduzione
nav_viewer= edizione
nav_library= biblioteca
nav_indexes= indici
nav_biblio= bibliografia
pages_select= pagine
transcription_tab= trascrizione
authors_tab= autori
quotations_tab= opere
quotations_tab2= citazioni 
source= fonte
quotations_title= Citazioni
people_tab= persone
cited_by= citato da
extracted_by= estratto da
i_author= autore
i_translator= traduttore
related_text= testo collegato
intro_title1= Il <i>Quaderno di appunti di Paolo Bufalini (1981-1991)</i>
p_1= Paolo Bufalini fu membro del PCI e Senatore della Repubblica dal 1963 al 1992. Latinista e raffinato traduttore di Orazio, fra il 1981 e il 1991 Bufalini tenne un quaderno di appunti privati composto da 145 pagine rilegate e 2 carte sciolte. 
p_2= Il <i>Quaderno</i> contiene frammenti testuali relativi a momenti significativi della vita intellettuale e sociale dell’autore: citazioni tratte da testi letterari, note personali e commenti, narrazioni di eventi, prove di traduzione dal latino all’italiano. In particolare, data la natura privata del Quaderno, le relazioni fra i frammenti testuali (testo-testo, testo-nota, testo-traduzione e traduzione-traduzione) non sono rese esplicite da Bufalini, così come non sempre viene dichiarata la fonte dei testi citati. 	
p_3= Alla morte di Paolo Bufalini, il <i>Quaderno</i> fu donato dagli eredi al Dipartimento di Filologia Classica e Italianistica dell’Università di Bologna, che si è occupato di trascrivere gli appunti e di identificare le fonti delle 196 citazioni presenti. I testi, accompagnati da traduzioni e annotazioni, provengono dai classici della letteratura italiana e latina (Dante, Manzoni, Petrarca, Carducci, Virgilio, Orazio, Tacito, Cicerone, Ennio, Marziale, etc.) e delle letterature europee (Flaubert, Hegel, Shakespeare, Mann, Yourcenar, etc.).
intro_title2= L’edizione digitale del quaderno
p_4= L’edizione digitale del <i>Quaderno di appunti di Paolo Bufalini (1981-1991)</i> è un progetto del  Dipartimento di Filologia Classica e Italianistica dell’Università di Bologna ed è tuttora in corso di sviluppo. Scopo dell’edizione è la valorizzazione degli aspetti intra e intertestuali veicolati dalla fitta rete di citazioni, traduzioni e commenti dell’autore. L’intento di Bufalini di farsi interprete della storia della letteratura è reso esplicito dalle riflessioni sui suoi autori più cari, dal confronto tra le loro idee e la scoperta degli influssi letterari tra essi.
intro_title21= Il modello di edizione digitale
p_5= La trascrizione del quaderno è stata codificata in <a href="/static/bufalini_quaderno.xml">XML/TEI</a>. Il <a href="/static/quaderno.rnc">modello di codifica XML/TEI</a> elaborato per l’annotazione ha consentito la marcatura, fra gli altri, delle relazioni fra citazioni (tei:cit, tei:quote), riferimenti bibliografici (tei:bibl) e persone (tei:persName).
p_6= Nell’intestazione del documento XML/TEI, tali frammenti sono identificati univocamente e collegati ad authority file di riferimento (VIAF e Worldcat). Similmente, gli autori e le persone citate vengono ricondotte ai record di autorità presenti in VIAF e DBPedia. Inoltre, è qui fornita una prima descrizione della natura delle relazioni personali e delle relazioni intertestuali che emergono dall’analisi delle annotazioni di Bufalini (tei:relation).
intro_title3= L’edizione semantica
p_7= Per valorizzare ulteriormente la natura eclettica del quaderno e la fitta rete di annotazioni, si è voluto sperimentare l’utilizzo di tecnologie del Semantic Web per la realizzazione dell’edizione. 
p_8= L’edizione digitale è interamente realizzata su base <a href="http://linkeddata.org/">Linked Open Data</a> e rispetta le buone pratiche della comunità del Semantic Web, ovvero:
li_1= L’utilizzo di URI persistenti per identificare le risorse (<a href="https://w3id.org">https://w3id.org</a> è il provider di persistent URIs)
li_2= L’utilizzo di ontologie esistenti per l’organizzazione delle informazioni (SPAR Ontologies, Dublin Core, Open Annotation, HiCO, e Nanopublications sono i principali modelli utilizzati)
li_3= I dati sono serviti mediante content negotiation e sono interrogabili mediante SPARQL endpoint. Inoltre, è disponibile una <a href="https://w3id.org/bufalinis-notebook/sparql">interfaccia grafica</a> per l’interrogazione
p_9= Il codice dell’applicazione è disponibile open source su github. Il codice e i dati sono disponibili al riuso con licenza <a href="https://creativecommons.org/share-your-work/public-domain/cc0/">CC-0</a>. Le immagini sono disponibili al riuso con licenza <a href="https://creativecommons.org/licenses/by/4.0/">CC-BY</a>.
intro_title31= Il meta-modello
p_10= Per ovviare alle peculiarità di ogni interpretazione effettuata da parte dell’autore, e in seconda battuta dagli editori del testo, e mantenere traccia dell’attribuzione di tali interpretazioni (i.e., la <i>provenance</i>) si è optato per l’utilizzo di <i>named graphs</i>.
p_11= Il passaggio da XML/TEI a RDF è avvenuto in due momenti:
li_4= Gli asserti inerenti la trascrizione (in particolare: le annotazioni personali di Bufalini, le citazioni, i riferimenti bibliografici e le persone citate) rientrano nel grafo principale della base di conoscenza, https://w3id.org/bufalinis-notebook/edition/ 
li_5= Gli asserti inerenti le relazioni tra personalità citate (così come espresse da Bufalini o da un autore da lui citato) e le relazioni intertestuali (l’influenza di un testo nella genesi di un altro) compongono grafi a se stanti
p_12= Il modello delle <a href="http://nanopub.org/guidelines/working_draft/">Nanopublications</a> consente di rappresentare separatamente le asserzioni dal contesto in cui queste sono state estratte. 
# image
p_13= Ogni grafo rappresentante gli asserti (e.g. la relazione tra due autori) è collegato a due ulteriori grafi: il primo contenente la provenance delle asserzioni estratte dal quaderno (e.g. Bufalini cita il testo di un autore terzo che afferma esistere una relazione tra due autori); il secondo contenente le informazioni inerenti la pubblicazione della presente edizione digitale (il Dipartimento di Filologia Classica e Italianistica). Un quarto grafo identifica la nanopublication e la collega ai precedenti grafi. 
p_14= Di seguito è esemplificato l’influsso di un passo del <i>De Rerum Natura</i> di Lucrezio sulla genesi di un passaggio degli <i>Inni Sacri</i> di Manzoni, in notazione trig:
# snippet
p_15= Questa strategia permette di citare ogni singolo asserto (i.e., ogni interpretazione effettuata sul testo) quale entità autonoma dall’edizione in cui nasce, ma sempre riconducibile ad essa mediante la sua provenance. In ultimo, una <i>integrity key</i> associata alle nanopublication consentirà di fare riferimento ad una versione stabile dell’edizione, assicurandone la citabilità a lungo termine (in progress).
intro_title32= Il grafo dell’edizione
p_16= Il grafo principale contiene circa 8000 triple, per lo più rappresentanti i fenomeni testuali e le informazioni bibliografiche dei testi citati da Bufalini.
p_17= Per rappresentare ogni frammento testuale, sia esso una nota dell’autore o una citazione, è stato utilizzato il modello <a href="http://www.openannotation.org/spec/core/">Open Annotation</a>, che consente di distinguere il testo in considerazione dal momento dell’annotazione dell’editore. Alcune proprietà di Dublin Core e della versione OWL2DL di <a href="http://purl.org/spar/frbr">FRBR</a> fornita dalle SPAR Ontologies consentono di creare collegamenti tra il testo e le entità citate (e.g. persone), altri frammenti collegati (successivi, precedenti, a complemento, traduzione). Per rappresentare degli elementi bibliografici delle opere citate sono stati utilizzati termini di FRBR (SPAR) e alcune proprietà di Dublin Core. Le citazioni e le specifiche relazioni tra citante/citato sono descritte con <a href="http://purl.org/spar/cito">CiTO</a>. Di seguito è riportata la citazione di un passo estratto da <i>Il nome di Maria</i> di A. Manzoni, in N3:
# snippet
p_18= Qui sotto è riportato il riferimento bibliografico inerente la precedente citazione da <i>Il nome di Maria</i> di A. Manzoni, in N3:
# snippet
intro_title33= I grafi delle interpretazioni
p_19= Le interpretazioni di Bufalini sui testi e gli autori che cita nel quaderno costituiscono il 10% della base di conoscenza (circa 800 triple). Per rappresentare la complessità di queste informazioni è stato utilizzato il modello <a href="http://purl.org/emmedi/hico">HiCO</a>, un’estensione di PROV Ontology che consente di specificare ulteriori informazioni inerenti la provenance di informazioni opinabili, quali la fonte da cui l’interpretazione deriva, il criterio scientifico utilizzato e la tipologia di interpretazione. Un esempio:
# snippet
p_20= Nel caso di interpretazioni di Bufalini mediate dall’utilizzo di una fonte esterna (e.g. citazione di un passaggio di un autore che sostiene una tesi simile), le relazioni tra atti interpretativi avviene mediante proprietà di CiTO.
p_21= Questo ulteriore passaggio ci permette di formalizzare anche il principio di autorevolezza dell’interpretazione dell’autore. Mentre nel caso delle relazioni intertestuali queste vengono motivate da mere evidenze testuali (e.g. la ricorrenza di uno stesso termine nelle due opere a confronto) e non sono supportate da ulteriori fonti, per le relazioni tra personalità, Bufalini ricorre a opinioni terze, avvalorate dalla citazione di un testo di riferimento, per convalidare una sua teoria. Pertanto, anche a livello formale, è possibile distinguere gli elementi più “tradizionalisti” della sua cultura letteraria, dai momenti di genuina scoperta e interpretazione personale della storia della letteratura.